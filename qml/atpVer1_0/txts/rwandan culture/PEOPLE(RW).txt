Nta kintu wabona wagereranya n'umuco w'u Rwanda ugendeye ku buryo
abaturage barwo bagira urugwiro rwo kwakira abashyitsi, uburyo wakirwa
mu njyana y'indirimbo n'umuhamirizo w'intore zarwo, ibi byonyine bigaragaza
uburyo busanzwe bwo kugaragaza ibijyane n'ubutore bw'abarutuye.
Abenshi bakunze kurufatiraho urugero rwo kuvugako ari igihugu cy'imigisha.
Igihugu kibarirwamo abaturage bagera kuri miliyoni 9.1, abagera ku kigero cya
85 % batuye mu bice by'icyaro. U  Rwanda ni kimwe mu bihugu bike bya Afurika
aho usanga abaturage bahuje ururimi n'umuco. Abantu benshi bagize amahirwe
yo gusura u Rwanda batangajwe n'uburyo abantu babanye baturanye kandi
babana mu mahoro nyuma ya Genocide yakorewe abatutsi yari yaratumye
abantu bacikamo ibice ikanaca umuco wo kubana wari waragiye uranga u
Rwanda mu binyejana byashize.
Uyu munsi abanyarwanda babanye neza barasangira akabisi n'agahiye nkuko
mbere byahoze. Imbyino n'imidiho nibyo biranga umuco w'abanyarwanda.
Abanyarwanda bagira imbyino n'indirimbo bitandukanye. Umudiho w'intore
niwo uranga umuco gakondo w'indirimbo n'imbyino nyarwanda.
Mu Rwanda ibikorwa bijyanye n'ubukorikori bya gakondo usanga byiganje
mu bice by'icyaro.&