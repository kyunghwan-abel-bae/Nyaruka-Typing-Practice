U Rwanda, "Igihugu  cy'imisozi igihumbi", ruherereye muri Afurika
y'uburasirazuba bwo hagati. u Rwanda ruherereye ku birometero
121 mu majyepfo y'umurongo Muganda (Equateur) muri tropiki
ya kapurikorune, no ku birometero 1416 mu burasirazubwa bw'inyanja
y'abahindi, no ku birometero 1250 mu burasirazuba bw'inyanja ya Atalantika,
mu buvanganzo bakaba u Rwanda rufatwa nk'umutima w'Afurika.
U Rwanda ruhana imbibi n'ibihugu bya Uganda mu Majyaruguru,
Tanzaniya mu burasirazuba, u Burundi mu majyepfo ndetse na Repubulika
Iharanira Demokarasi ya Congo mu gice cy'uburengerazuba.
Mu Rwanda tugira ibihe bibiri by'imvura; ni ukuvuga igihe cya mbere gitangira
mu kwezi kwa Gashyantare kigagera muri Mata, no kuva mu kwezi k'Ukwakira
kugeza muri Mutarama.
Mu Rwanda ubushyuhe mpuzandengo bubarirwa hagati ya dogire selisiyusi
16 na 22. Abashyitsi basura u Rwanda rw'imisozi igihumbi babona ibintu byinshi,
icya mbere nuko ari igihugu gitekanye, kwakiranwa urugwiro, n'ubumwe
buranga imibanire myiza y'abanyarwanda n'abarusura muri rusange.  
Icyakabi ni ubwiza bukiranga, ibimera bihora bitoshye bituma umuntu ahorana
umwuka mwiza. Abashyitsi benshi basura u Rwanda bamaze kubona ubwiza
bw'u Rwanda ari ntagererenywa mu bihugu byose by'umugabane w'Afurika
U Rwanda rufite ibirunga 5, ibiyaga 23, n'imigezi myinshi, imwe ikaba ariyo
igize isoko ya Nil. Ku bigaragara igice cy'amajyaruguru y' u Rwanda nicyo
kiganjemo ibirunga n'amashyamba y'inzitane, mu gihe usanga ikindi gice
gisigaye cy'igihugu higanjemo, imisozi migufi, ibibaya, ibiyaga bituje, imigezi
mito itemba, ibyanya, n'ibindi bimera by'inzitane.
Amashyamba maremare y'ibirunga yiganje mu gice cy'amajyaruguru y' u Rwanda
niho usanga harabaye nk'ubuturo bw'umubare munini w'ingagi aho zibera
zicungwa neza zibarirwa mu magana, aho zitabwaho neza kandi zikarindwa
kugirango abahigi batazihohotera. Bikaba bishoboka gusura Ingagi, umuntu
akazibona aziri hafi.&