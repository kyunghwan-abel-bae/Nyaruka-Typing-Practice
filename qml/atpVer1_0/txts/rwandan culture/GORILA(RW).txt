Gusura ingagi bishobora gutwara umwanya uva ku isaha imwe kugera
ku masaha ane, gusura ingagi biyoborwa n'inzobere mu kuzikurikirana
no kuzibungabunga kuko izo nzobere zimara ubuzima bwazo bwose mu
ishyamba cyangwa hafi yaryo zibungabunga ingagi umunsi ku munsi.
Iyo mutembera mujya gusura ingagi muca mu rusobe rw'ibyatsi n'ibiti
bitandukanye biboneka muri tropical climate. Ushobora kubona inguge
zihebuje cyangwa imbogo, n'urusobe runyuranye rw'inyoni.
Mu by'ukuri, kimwe mu by'ingenzi bigaragara by'imbonekarimwe ku isi,
ni ukumarana igihe kigera ku isaha n'ingagi nini cyane zituje ziba ziri mu
bikorwa byazo bya buri munsi, zirya, zikina, ziruhuka, zirera abana bazo.
Ku isozwa ry'uruzinduko rwawe uzumva icyatumye Dian Fossey
wabungabunze ingagi igihe kirekire aguma ubuzima bwe muri iri shyamba 
igihe kingana n'imyaka cumi n'umunani arinda izi nyamaswa z'agahebuzo
ziboneka hake ku isi.&